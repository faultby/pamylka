<!DOCTYPE html>
<html lang="by">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>PAMYŁKA - навукова-паулярны зін па-беларуску</title>
    <link rel="stylesheet" href="/assets/styles/style.css">
</head>
    <body>
            
        <!-- Full-width Sticky Header -->
        <header></header> <!-- Placeholder for the dynamic header -->
          <!-- Container for the loaded sidebar -->
        <div id="sidebar-placeholder"></div>
    
        <!-- Main Content with Container -->
        <main>
            <div class="article-container">
                <article>
                    <h2>Акула на амерыканскіх горках</h2>
                    <p>Кастусь Заўрэвіч</p>
                    <p class="intro-paragraph">Сёння мы адыдзем ад дыназаўраў і завітаем у бліжэйшую да нас эпоху, каб пазнаёміцца з адной таямнічай акулай, якая дасюль 
                        не дае спакою навукоўцам, галівудскім рэжысёрам, стваральнікам шматлікіх дакументальных стужак і аматарам тэорыяў змоваў ды крыптазаалогіі. 
                        У апошніх наш герой выклікае асаблівы энтузіязм і пяшчоту, што не дзіўна, бо ідзецца пра самую вялікую драпежную рыбіну ў гісторыі, якая вымерла 
                        адносна нядаўна. Ці, як мяркуюць крыптазаолагі, дасюль існуе.</p>
                    <figure>
                        <img src="images/article1-cover.png" alt="Вокладка Акула на амерыканскіх горках">
                    </figure>
                    <p>Вось жа сёння мы пазнаёмімся з мегаладонам. Я не буду адразу, як прынята, пісаць у дужках ягонага назову на лаціне, бо з гэтым ёсць пэўныя нюансы, 
                        пра якія гаворка пойдзе далей. Мегаладон – 
                        цэлая скарбонка міфаў. Калі іх звесці ў нешта адзінае, то будзе прыкладна так: гэта была 25–30-метровая акула, вельмі падобная да сучаснай 
                        вялікай белай акулы (Carcharodon carcharias), актыўна харчавалася гігантамі-кітамі і, магчыма, дасюль не вымерла: вы можаце знайсці тысячы 
                        ролікаў з «доказамі», калі ўведзяце ў пошук «мегаладон жывы». Але давайце адыдзем ад міфаў, бо рэчаіснасць значна цікавейшая.</p>
                    <p>Асноўная цяжкасць у вывучэнні мегаладона – ад самых акулаў мала што засталося: рыбіны гэта былі храстковыя, і праз мільёны гадоў да нас дайшлі 
                        ў асноўным іхныя зубы, нязначная колькасць асобных звонкаў (або пазванкоў) і два няпоўныя хрыбетнікі. Але зубоў захавалася столькі, што 
                        іх стае не толькі на музейныя фонды, але і на папаўненне лотаў на eBay, дзе іх можна набыць ад ста долараў.</p>
                    <figure>
                        <img src="images/article-1-figure-1.png" alt="Першая выява мегаладона">
                        <figcaption>
                            <p class="figure-title">Першая выява мегаладона</p>
                            <p class="figure-info">Аўтар – Nicolas Steno</p>
                            <p class="figure-info">Krynica:www.wikipedia.org</p>
                        </figcaption>
                    </figure>
                        <p>З зубоў і пачалося знаёмства чалавецтва з мегаладонам. Ягоныя зубы ўвесь час трапляліся людзям, але тыя ўспрымалі іх за так званыя ґлёсапэтры (glossopetra) –
                        каменныя языкі цмокаў і змеяў. Толькі ў 1667 годзе дацкі анатам Нікалас Стэна (Nicolas Steno) упершыню выказаў здагадку, што зубы належаць 
                        вымерлым акулам, і нават зрабіў спробу намаляваць выяву галавы рыбіны.</p>
                    <p>У 1835 годзе мегаладон атрымаў імя. Жан-Люі Радольф Аґасі (Jean Louis Rodolphe Agassiz), швейцарска-амерыканскі навуковец, звярнуў увагу на 
                        падабенства зубоў белай акулы і мегаладона ды залучыў апошняга да роду кархарадонаў (Carcharodon). У выніку акула стала звацца Carcharodon 
                        megalodon. Гэтак мегаладона запісалі ў стрыечныя браты да белай акулы, і з таго часу наш герой стаў адлюстроўвацца як павялічаная ў памерах 
                        белая акула.</p>
                    <p>Менавіта ад падабенства з вялікай белай акулай адштурхоўваўся Бэшфард Дын (Bashfod Dean), калі ў 1909-м зрабіў першую рэканструкцыю мегаладона, 
                        ці, дакладней, ягоных сківіцаў. Атрымалася сапраўды салідна: сківіцы акулы дасягнулі ўвышкі трох метраў. У роце такой пачвары магло змясціцца 
                        12 мужчынаў ці невялікі аўтамабіль. Даўжыня ж мелася складаць крыху больш за 30 метраў, то бок драпежная рыбіна магла быць такога ж памеру, 
                        як і сіні кіт.</p>
                    <figure>
                        <img src="images/article-1-figure-2.png" alt="Ілюстрацыя памеру сківіцы мегаладона">
                    </figure>
                        <p>Гэтая спроба рэканструкцыі запусціла шматлікія спробы навукоўцаў вызначыць памер мегаладона, што скакаў туды-сюды з вялікай амплітудай. Гэта можна
                         параўнаць з катаннем на амерыканскіх горках, дзе вазок уздымаецца, рэзка ляціць уніз і потым ізноў уверх:</p>
                    <p>
                        <ol>
                            <li>1973 год. Мегаладона паменшылі да 13 метраў.</li>
                            <li>1992 год. Памер павялічваецца да 25 метраў.</li>
                            <li>1996 год. Змяншаецца да 17 метраў.</li>
                            <li>2003 год. Мегаладона скарачаюць да 15 метраў.</li>
                            <li>2012 год. Памеры падрастаюць да 17 метраў.</li>
                        </ol>
                    </p>
                    <p>Усе вымярэнні рабіліся на падставе памераў зубоў шляхам экстрапаляцыі ад вялікай белай акулы. Розныя вынікі атрымоўваліся дзякуючы рознаму 
                        размяшчэнню зубоў, разліку іх колькасці і атрыманню новых асобнікаў. Але ў 2012 годзе высветлілася, што мегаладон не мае ніякіх сваяцкіх 
                        сувязяў з вялікай белай акулай. Навукоўцы больш уважліва прыглядзеліся да канструкцыі зубоў: аказалася, што больш блізкія да групы вымерлых 
                        акулаў – з роду Otodus, а сам мегаладон быў перайменаваны ў Otodus Megalodon. Падабенства ж зубоў з зубамі вялікай белай акулы тлумачыцца 
                        выключна канвергенцыяй. Калі прасцей, то розныя віды, калі займаюць адну экалагічную нішу і выкарыстоўваюць падобныя стратэгіі, набываюць 
                        падобныя рысы. Тое ж адбылося і з мегаладонам ды вялікай белай акулай. Калі 2 віды палююць на буйных марскіх сысуноў, то і зубы ў іх з 
                        падобнай функцыяй і выглядам. Але гэта было адзінае, у чым дзве акулы былі блізкія. Мегаладон быў больш стромкі і меў выцягнутую форму, 
                        нагадваў хутчэй сучасную пясчаную акулу.</p>
                    <p>Што ж датычыць памеру, то навукоўцы падышлі да гэтага пытання з іншага боку. Які памер мегаладона магла вытрымаць ягоная прымітыўная 
                        дыхальная сістэма? Разлікі прывялі да высновы, што максімальна магчымы памер рыбіны абмяжоўваецца 18 метрамі. Жывёліна большага памеру 
                        проста не магла б забяспечыць сябе дастатковаю колькасцю кіслароду ды задыхнулася б. Такія абмежаванні ўздымаюць пытанні і пра лад жыцця 
                        акулы. Ці мог мегаладон быць актыўным драпежнікам? У канцы мінулага дзесяцігоддзя навукоўцы пачалі ўсё больш у гэтым сумнявацца з улікам 
                        абмежавання ў дыхальнай сістэмы, што рабіла рыбіну досыць павольнаю. Па-другое, адсутнасць слядоў гаення на костках ахвяраў мегаладона. 
                        То бок слядоў зубоў на костках вымерлых кітоў дастаткова, але не знайшлі ніводнага, які б ацалеў па атацы драпежніка. А гэта азначае два 
                        магчымыя варыянты: ці мегаладон быў звышэфектыўны, ці ён увогуле не паляваў, а быў трупаедам і харчаваўся выключна мёртвымі кітамі. 
                        Навукоўцы пачалі схіляцца да апошняга, і погляд на акулу-трупаеда праіснаваў каля пяці гадоў, але ў 2021-м адбыўся чарговы ўздым на 
                        амерыканскіх горках – і мегаладона вярнулі ў шэрагі актыўных драпежнікаў. Навукоўцы вынайшлі сродак вызначыць лад жыцця жывёліны праз 
                        суадносіны азоту-14 і яго ізатопу – азоту-15. І чым вышэйшая доля азоту-15, тым больш актыўным драпежнікам ёсць істота. Была зробленая 
                        выбарка з прыблізна 20 тысячаў зубоў сысуноў і 5 тысяч акулаў. У выніку мегаладоны ды іхныя сваякі з роду Otodus апынуліся ў лідарах і 
                        пераўзышлі ў драпежнасці нават сучасных касатак. А ў 2022 годзе навукоўцы на падставе зубоў, пазванкоў і экстрапаляцыяў ад іншых Otodus, 
                        стварылі 3D-мадэль мегаладона. Паводле разлікаў навукоўцаў, мегаладон мог дасягаць 16 метраў пры масе 60 тонаў, спажываў штодзень 98 тысяч 
                        калорыяў, а ягоны страўнік меў аб’ём 9 тысячаў літраў. Памеры рота дазвалялі мегаладону з’ядаць сваю звычайную здабычу – прымітыўных міяцэнавых 
                        кітоў даўжынёю 8 метраў (памеры сучаснай касаткі) – за 5 укусаў. Ну, і каб завершыць з мегаладонам – актыўным драпежнікам, у 2023 годзе 
                        навукоўцы Каліфарнійскага ўніверсітэту на падставе даследавання ізатопаў у зубах мегаладона падлічылі: тэмпература ягонага цела на 7 градусаў 
                        перавышала тэмпературу асяроддзя, а значыць, яго можна лічыць цеплакроўнай істотай, у адрозненне ад сучасных акулаў, якія цалкам халоднакроўныя. 
                        Цеплакроўнасць мегаладон набываў дзякуючы памерам, актыўнай працы цягліцаў, што прыводзіць нас да хуткага метабалізму і высокай патрэбы ў 
                        калорыях.</p>
                    <figure>
                        <img src="images/article-1-figure-3.png" alt="Ілюстрацыя мегаладона">
                    </figure>
                    <p>Што мы маем у выніку? Мегаладон з’явіўся ў пачатку міяцэну каля 23 мільёнаў гадоў таму. Гэта былі часіны цёплага клімату, каля ўзбярэжжаў былі 
                        добра прагрэтыя дробныя шэльфавыя моры, багатыя на кісларод і з вялікаю колькасцю планктону. Гэта стварала кармавую базу для прымітыўных вусатых 
                        кітоў і кашалотаў, значна драбнейшых за сучасных кітоў (8–10 метраў). Кіты былі вельмі распаўсюджаныя, яны сабою падтрымлівалі вялікую папуляцыю 
                        мегаладонаў, што актыўна тымі харчаваліся. Тактыка палявання выглядала гэтак: мегаладон тараніў кіта з засады, выкарыстоўваючы вялікую масу, 
                        каб аглушыць і знерухоміць ахвяру. Мы знаходзім зламаныя косткі – гэта наступства страшэнных удараў. Толькі пасля таго як ахвяра страчвала здольнасць уцячы, 
                        мегаладон пачынаў яе есці.</p>
                    <p>Мегаладон паспяхова існаваў на працягу амаль 20 мільёнаў гадоў і быў адною з самых распаўсюджаных акулаў свайго часу. Але пасля пачаў змяняцца 
                        клімат: халадае, на паўночных і паўднёвых шыротах растуць ледавікі. Адпаведна падае ўзровень акіяну, утварыўся Панамскі перашыек, што моцна 
                        паўплываў на кірункі акіянскіх плыняў. У шэльфавых морах падае ўзровень кіслароду і знікае планктон. Кіты сталі адыходзіць у халодныя воды за 
                        сваёй кармавою базаю. Да таго ж у маладых мегаладонаў з’явіліся канкурэнты ў выглядзе вялікіх белых акулаў і касатак. Усё гэта прывяло да таго, 
                        што мегаладон пачаў памяншацца, а 3,6 мільёна гадоў таму ўвогуле вымер.</p>
                    <p>Што датычыць крыптазаалогіі і тэорыі, што мегаладон нібы дасюль існуе, то тут можна сказаць адно: цяперашнія ўмовы ў акіянах ніяк не адпавядаюць 
                        патрэбам мегаладонаў. Захалодна, мала кіслароду і няма здабычы, на якую ён мог бы паляваць.</p>
                        <h3>Крыніцы:</h3>
                        <ol class="references">
                            <li>Pimiento, C.; Balk, M. A. (2015). «Body-size trends of the extinct giant shark Carcharocles megalodon: a deep-time perspective 
                                on marine apex predators». Paleobiology. 41: 479–490</li>
                            <li>Cooper, J.A.; Hutchinson, J.R.; Bernvi, D.C.; Cliff, G.; Wilson, R.P.; Dicken, M.L.; Menzel, J.; Wroe, S.; Pirlo, J.; Pimiento, 
                                C. (2022). «The extinct shark Otodus megalodon was a transoceanic superpredator: Inferences from 3D modeling». Science Advances.</li>
                            <li>Perez, Victor; Leder, Ronny; Badaut, Teddy (2021). «Body length estimation of Neogene macrophagous lamniform sharks (Carcharodon and 
                                Otodus) derived from associated fossil dentitions». Palaeontologia Electronica. 24: 1–28.</li>
                        <ol>
                </article>
            </div>
            
        </main>
            <!--footer placeholder-->
            <div id="footer-placeholder"></div>

            <script src="/assets/scripts/header.js"></script>
            <script src="/assets/scripts/sidebar.js"></script>
            <script src="/assets/scripts/footer.js"></script> 
    </body>
</html