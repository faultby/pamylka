<!DOCTYPE html>
<html lang="by">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>PAMYŁKA - навукова-паулярны зін па-беларуску</title>
    <link rel="stylesheet" href="/assets/styles/style.css">
</head>
    <body>
            
        <!-- Full-width Sticky Header -->
        <header></header> <!-- Placeholder for the dynamic header -->
          <!-- Container for the loaded sidebar -->
        <div id="sidebar-placeholder"></div>
    
        <!-- Main Content with Container -->
        <main>
            <div class="article-container">
                <article>
                    <h2>Пра беларускую лацінку</h2>
                    <p>Паліна Лістапад</p>
                    <p class="intro-paragraph">Шаноўны чытачу зіну Pamyłka, у гэтым допісе Паліна Лістапад разважае пра беларускую лацінку.</p>
                    <p>Мы ў рэдакцыі ўвесь час задаёмся моўным пытаннем. (Так, у навукова-папулярным часопісе для беларускай аўдыторыі мае падымацца такое пытанне ў ХХІ стагоддзі, на падставе гістарычнай і культурніцкай хады падзеяў.) Што ёсць рэчаіснасцю – вялікі выбар: тарашкевіца, беларуская лацінка ці наркамаўка. Ці нават беларускі арабскі алфавіт, які адаптавала да беларускае мовы мусульманскае насельніцтва ВКЛ. Хада падзеяў склалася так, што наркамаўка – самы блізкі варыянт для вялікага кола аўтараў і чытачоў. Прынамсі ў рэдакцыю прыходзяць тэксты наркамаўкаю. І гэта зразумела ў нашай сітуацыі, бо ў школе выкладаецца акурат гэты варыянт.</p>
                    <p>Бывае, нас пытаюць, чаму назоў часопісу пішацца лацінкаю. Калі мы думалі над гэтым, і я разважала пра афармленне вокладкі, мне было важна, каб назоў быў лаканічны і ўтрымліваў адметныя сімвалы з беларускае лацінкі. Бо я вялікая аматарка беларускае лацінкі. І калі я бяру ўдзел у стварэнні візуальнага кантэнту, чаму б не прасунуць тое, што блізкае сэрцу? Таксама немалаважны факт, што працаваць з лацінскаю графікаю зручней у дызайнерскім плане. Удзельнікі праекту падтрымалі маю задуму, гэтак і трапіла лацінка на вокладку навукова-папулярнага часопісу (:</p>
                    <p>З часам мы пачалі задумвацца, што ў афармленні было б лагічна павялічыць колькасць інфармацыі лацінскаю графікаю і рабіць гэта на сталай аснове. Ужо ў 6-м нумары мы пастанавілі дубляваць лацінкаю калонтытулы. Таксама разважаем, ці варта пісаць навуковыя раздзелы лацінкаю і ці афармляць дзве першыя старонкі лацінскаю графікаю. Разважаем і наконт успрымання навукова-папулярных тэкстаў лацінкаю. З гэтае нагоды мы зладзілі апытанне ў сторыз нашага Instagram-акаўнту. Вынікі былі прыблізна блізкія.</p>
                    <p>Мы ў рэдакцыі разглядаем разнастайнасць беларускае графікі як багацце і магчымасць выбару. Усё ж лацінка – гэта неадымная частка беларускага культурнага коду, што дасталася нам ад прадзедаў. І ў пачатку мінулага стагоддзя лацінка і кірыліца паспяхова суіснавалі, напрыклад, у «Гомане» і «Нашай долі», а беларускія класікі выдавалі свае творы такою графікаю.</p>
                    <p>На завяршэнне маіх разваг дадам, што дзякуючы нашай моўнай рэдактарцы аўтары артыкулаў могуць выбраць версію запісу беларускае мовы. Гэтак мы заахвочваем і даём магчымасць існаваць розным варыянтам роднае мовы ў выданні.</p>
                    <p>Рэдакцыя шануе кожны выбар!</p>
                    <figure>
                        <img src="/issues/issue-6/editor-article-1/images/ed-article-1-image-1.png" alt="таблічка кірыліца-лацінка">
                    </figure>
                    <h2>Pra biełaruskuju łacinku</h2>
                    <p class="intro-paragraph">Šanoŭny čytaču zinu Pamyłka, u hetym dopisie Palina Listapad razvažaje pra biełaruskuju łacinku.</p>
                    <p>Palina Listapad</p>
                    <p>My ŭ redakcyi ŭvieś čas zadajomsia moŭnym pytańniem. (Tak, u navukova-papularnym časopisie dla biełaruskaj aŭdytoryi maje padymacca takoje pytannie ŭ XXI stahodździ, na padstavie histaryčnaj i kulturnickaj chady padziejaŭ.) Što jość rečaisnaściu – vialiki vybar: taraškievica, biełaruskaja łacinka ci narkamaŭka. Ci navat biełaruski arabski ałfavit, jaki adaptavała da biełaruskaje movy musulmanskaje nasielnictva VKŁ. Chada padziejaŭ skłałasia tak, što narkamaŭka – samy blizki varyjant dla vialikaha koła aŭtaraŭ i čytačoŭ. Prynamsi ŭ redakcyju prychodziać teksty narkamaŭkaju. I heta zrazumieła ŭ našaj sytuacyi, bo ŭ škole vykładajecca akurat hety varyjant.</p>
                    <p>Byvaje, nas pytajuć, čamu nazoŭ časopisu pišacca łacinkaju. Kali my dumali nad hetym, i ja razvažała pra afarmleńnie vokładki, mnie było važna, kab nazoŭ byŭ lakaničny i ŭtrymlivaŭ admietnyja symbali ź biełaruskaje łacinki. Bo ja vialikaja amatarka biełaruskaje łacinki. I kali ja biaru ŭdzieł u stvareńni vizualnaha kantentu, čamu b nie prasunuć toje, što blizkaje sercu? Taksama niemałavažny fakt, što pracavać z łacinskaju hrafikaju zručniej u dyzajnerskim planie. Udzielniki prajektu padtrymali maju zadumu, hetak i trapiła łacinka na vokładku navukova-papularnaha časopisu (:</p>
                    <p>Z časam my pačali zadumvacca, što ŭ afarmleńni było b lahična pavialičyć kolkaść infarmacyi łacinskaju hrafikaju i rabić heta na stałaj asnovie. Užo ŭ 6-m numary my pastanavili dublavać łacinkaju kalontytuły. Taksama razvažajem, ci varta pisać navukovyja raździeły łacinkaju i ci afarmlać dźvie pieršyja staronki łacinskaju hrafikaju. Razvažajem i nakont usprymańnia navukova-papularnych tekstaŭ łacinkaju. Z hetaje nahody my zładzili apytańnie ŭ stories našaha Instagram-akaŭntu. Vyniki byli pryblizna blizkija.</p>
                    <p>My ŭ redakcyi razhladajem raznastajnaść biełaruskaje hrafiki jak bahaćcie i mahčymaść vybaru. Usio ž łacinka – heta nieadymnaja častka biełaruskaha kulturnaha kodu, što dastałasia nam ad pradziedaŭ. I ŭ pačatku minułaha stahodździa łacinka i kirylica paśpiachova suisnavali, naprykład, u «Homanie» i «Našaj doli», a biełaruskija klasyki vydavali svaje tvory takoju hrafikaju.</p>
                    <p>Na zaviaršeńnie maich razvah dadam, što dziakujučy našaj moŭnaj redaktarcy aŭtary artykułaŭ mohuć vybrać versyju zapisu biełaruskaje movy. Hetak my zaachvočvajem i dajom mahčymaść isnavać roznym varyjantam rodnaje movy ŭ vydańni.</p>
                    <p>Redakcyja šanuje kožny vybar!</p>
                </article>
            </div>
            
        </main>
            <!--footer placeholder-->
            <div id="footer-placeholder"></div>

            <script src="/assets/scripts/header.js"></script>
            <script src="/assets/scripts/sidebar.js"></script>
            <script src="/assets/scripts/footer.js"></script> 
    </body>
</html